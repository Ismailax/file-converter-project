<html lang="th">

<head>
    <meta charset="UTF-8">
</head>

<body>
    <p>หลักสูตรอบรมระยะสั้น</p>
    <p>การตรวจอัลตราซาวด์ดอพเพลอร์ทางสูติศาสตร์ขั้นพื้นฐาน (Basic Doppler Ultrasound in Obstetrics)</p>
    <p></p>
    <p>1. ข้อมูลทั่วไป</p>
    <p>ประกอบไปด้วย</p>
    <p>1.1 ชื่อหลักสูตรการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน</p>
    <p>(Basic Doppler Ultrasound in Obstetrics)</p>
    <p>1.2 ดำเนินการโดยภาควิชาสูติศาสตร์และนรีเวชวิทยา คณะแพทยศาสตร์</p>
    <p>1.3 ผู้รับผิดชอบหลักสูตร</p>
    <p>ชื่อ-สกุลรศ.พญ.เฟื่องลดา ทองประเสริฐ</p>
    <p>ตำแหน่งอาจารย์ประจำภาควิชาสูติศาสตร์และนรีเวชวิทยา</p>
    <p>เบอร์โทร053-935552-5 </p>
    <p><a href="mailto:fuanglada.t@cmu.ac.th">fuanglada.t@cmu.ac.th</a>อีเมล</p>
    <p>1.4 จำนวนรับสมัครไม่จำกัดจำนวน</p>
    <p>1.5 กลุ่มเป้าหมายแพทย์ประจำบ้านสาขาสูติศาสตร์และนรีเวชวิทยา สูตินรีแพทย์</p>
    <p></p>
    <p>2. ข้อมูลเฉพาะของหลักสูตร</p>
    <p>2.1 หลักการและเหตุผล</p>
    <p>การตรวจอัลตราซาวด์ดอพเพลอร์ (Doppler ultrasound)
        เป็นเทคนิคการตรวจอัลตราซาวด์วิธีหนึ่งที่ใช้ประเมินการไหลเวียนเลือดในหลอดเลือดต่าง ๆ
        การตรวจอัลตราซาวด์ดอพเพลอร์ทางสูติศาสตร์ถูกนำมาใช้ในการดูแลสตรีตั้งครรภ์ในยุคปัจจุบันเพิ่มมากขึ้น
        โดยมีประโยชน์ในการประเมิน คัดกรอง วินิจฉัย และติดตามสุขภาพทารกในครรภ์
        เครื่องตรวจอัลตราซาวด์ที่สามารถตรวจดอพเพลอร์ได้มีใช้อย่างแพร่หลายในเกือบทุกโรงพยาบาล
        อย่างไรก็ตามเทคนิคการตรวจอัลตราซาวด์ดอพเพลอร์มีความซับซ้อนและมีความเสี่ยงต่อทารกในครรภ์มากกว่าการตรวจอัลตราซาวด์ทั่วไป
        ผู้ตรวจจำเป็นต้องเคยผ่านการเรียนรู้การใช้เครื่องตรวจ
        มีทักษะในการตรวจและแปลผลการไหลเวียนเลือดในหลอดเลือดพื้นฐานที่ใช้บ่อยทางสูติศาสตร์
        ดังนั้นเพื่อเป็นการเปิดโอกาสให้นักศึกษาแพทย์หรือแพทย์ที่สนใจได้เรียนรู้วิธีการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน
        จึงได้นำหลักสูตรดังกล่าวมาบรรจุในวิทยาลัยการศึกษาตลอดชีวิต ในรูปแบบออนไลน์ ไม่มีค่าใช้จ่าย
        สามารถศึกษาได้ตามเวลาที่ต้องการ เพื่อให้ทุกคนสามารถเข้าถึงความรู้นอกห้องเรียนได้อย่างไม่จำกัด </p>
    <p></p>
    <p>2.2 วัตถุประสงค์</p>
    <p>เพื่อเป็นแหล่งเรียนรู้ที่เป็นประโยชน์แก่ผู้ที่สนใจเกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน
    </p>
    <p></p>
    <p>2.3 โครงสร้างหรือเนื้อหาของหลักสูตร</p>
    <p>หลักสูตรอบรมนี้มีระยะเวลาการอบรมรวม 4 ชั่วโมง ในรูปแบบการบรรยายออนไลน์ ซึ่งเป็นการบรรยายผ่านคลิปวิดีโอ
        เริ่มตั้งแต่หลักการของดอพเพลอร์ ความปลอดภัยต่อทารกในครรภ์ ข้อบ่งชี้ ขั้นตอนการตรวจดอพเพลอร์ของหลอดเลือดต่าง ๆ
        และการแปลผล และมีการทดสอบแบบปรนัยหลังการเรียนแต่ละบท โดยมีหัวข้อการบรรยาย ดังนี้</p>
    <p></p>
    <p>2.4 การประเมินผลตลอดหลักสูตร (Course Evaluation)</p>
    <p>ผลลัพธ์การเรียนรู้ (Learning Outcomes) ดังนี้</p>
    <p>เพื่อให้ผู้เรียนสามารถบอกข้อบ่งชี้ของการตรวจอัลตราซาวด์ดอพเพลอร์ทางสูติศาสตร์ได้</p>
    <p>เพื่อให้ผู้เรียนสามารถบอกหลักการของดอพเพลอร์ การตั้งค่า และความปลอดภัยต่อทารกในครรภ์ได้</p>
    <p>เพื่อให้ผู้เรียนสามารถบอกขั้นตอนการตรวจดอพเพลอร์ของหลอดเลือดต่าง ๆ และการแปลผลได้</p>
    <p>หมายเหตุ ผู้เรียนจะต้องเข้าเรียนในทุกข้อหัวข้อและจะต้องทำแบบทดสอบท้ายบท โดยต้องได้คะแนน 3/4 ในแต่ละหัวข้อ (ร้อยละ
        75) จึงจะถือว่าผ่านการประเมิน และได้รับประกาศนียบัตรอิเล็กทรอนิกส์ (E-certificate) จากระบบ CMU MOOC
        (ผู้เรียนสามารถทำซ้ำได้จนกว่าจะได้คะแนนตามที่กำหนด)</p>
    <p></p>
    <p>3. คำสำคัญสำหรับการสืบค้น (keyword) และคำอธิบายหลักสูตรอย่างย่อ </p>
    <p>คำสำคัญสำหรับการสืบค้น (keyword)</p>
    <p>อัลตราซาวด์, สูติศาสตร์, ทารกในครรภ์, ดอพเพลอร์, เส้นเลือด, หลอดเลือด</p>
    <p>คำอธิบายหลักสูตรอย่างย่อ</p>
    <p>เป็นหลักสูตรที่เรียนรู้เกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน ประกอบด้วยข้อบ่งชี้ในการตรวจ
        ขั้นตอนในการปรับตั้งค่าเครื่องตรวจ วิธีการใช้ดอพเพลอร์อย่างปลอดภัยต่อทารกในครรภ์
        เทคนิคการตรวจและแปลผลหลอดเลือดแดงสายสะดือของทารกในครรภ์ เทคนิคการตรวจและแปลผลหลอดเลือดแดงมิดเดิลซีรีบรัล
        รวมไปถึงตัวอย่างการตรวจหลอดเลือดอื่น ๆ ของสตรีตั้งครรภ์และทารกในครรภ์
        ประโยชน์ที่ได้รับจากหลักสูตรนี้คือความรู้เกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน
        สามารถนำไปฝึกปฏิบัติได้ด้วยตนเองเพื่อเพิ่มทักษะในการปฏิบัติงาน และสามารถกลับมาทบทวนซ้ำได้ตามความต้องการ</p>
    <p></p>
    <p>4. ช่วงวัน-เวลาของการรับสมัคร </p>
    <p>เปิดรับสมัครวันที่ 20 พฤษภาคม 2568เวลา 08.30 น. </p>
    <p>ปิดรับสมัครวันที่ 31 ธันวาคม 2570 เวลา 08.30 น.</p>
    <p></p>
    <p>5. ช่วงวัน-เวลาของการชำระค่าธรรมเนียมในการอบรม </p>
    <p>เป็นการอบรมรูปแบบออนไลน์ผ่าน CMU MOOC ไม่มีการเก็บค่าธรรมเนียมในการอบรม</p>
    <p></p>
    <p>6. ช่วงวัน-เวลาของการอบรมและสถานที่/รูปแบบการอบรม </p>
    <p>ช่วงวันอบรมตั้งแต่วันที่ 20 พฤษภาคม 2568 ถึง วันที่ 31 ธันวาคม 2570</p>
    <p>รูปแบบการอบรมอบรมรูปแบบออนไลน์ผ่าน CMU MOOC
        โดยผู้เรียนสามารถจัดสรรเวลาเรียนและเวลาทำแบบทดสอบได้เองในช่วงระยะเวลาที่กำหนด </p>
    <p></p>
    <p>7. ประเภทของหลักสูตร</p>
    <p>เป็นการอบรมรูปแบบออนไลน์ผ่าน CMU MOOC ไม่มีการรับรองสมรรถนะหรือเก็บสะสมหน่วยกิต</p>
    <p></p>
    <p></p>
    <p>8. ค่าธรรมเนียมในการอบรม</p>
    <p>เป็นการอบรมรูปแบบออนไลน์ผ่าน CMU MOOC ไม่มีการเก็บค่าธรรมเนียมในการอบรม</p>
    <p></p>
    <p>9. แหล่งที่มาของงบประมาณการเปิดหลักสูตร</p>
    <p>ไม่มีค่าดำเนินการเปิดหลักสูตร</p>
    <p></p>
    <p>10. ผู้ประสานงานหลักสูตร/ติดต่อสอบถาม</p>
    <p>ชื่อ-สกุลรศ.พญ.เฟื่องลดา ทองประเสริฐ</p>
    <p>เบอร์โทร 053-935552-5</p>
    <p><a href="mailto:fuanglada.t@cmu.ac.th">fuanglada.t@cmu.ac.th</a>อีเมล</p>
    <p>ชื่อ-สกุลคุณนิตยา สกุลปั้นทรัพย์</p>
    <p>เบอร์โทร053-935557</p>
    <p><a href="perinato.cmu@gmail.com">perinato.cmu@gmail.com</a><a
            href="nittaya.sa@cmu.ac.th">nittaya.sa@cmu.ac.th</a>อีเมล และ </p>
    <p></p>
    <p>11. เงื่อนไขคุณสมบัติของผู้สมัคร </p>
    <p>เป็นแพทย์ประจำบ้านสาขาสูติศาสตร์และนรีเวชวิทยา
        หรือเป็นผู้ที่ได้รับวุฒิบัตรผู้เชี่ยวชาญสาขาสูติศาสตร์และนรีเวชวิทยา (ไม่จำกัดสถาบัน)</p>
    <p></p>
    <p>12. เอกสารหลักฐานที่ใช้ประกอบการพิจารณาคัดเลือกผู้สมัคร</p>
    <p>12.1 เอกสารที่ใช้ประกอบการพิจารณา</p>
    <p>สำเนาปริญญาบัตรหรือวุฒิบัตรการศึกษาขั้นสูงสุด หรือสำเนาใบอนุญาตประกอบวิชาชีพเวชกรรม</p>
    <p>12.2 ข้อมูลที่ต้องการเพิ่มเติมจากผู้สมัคร</p>
    <p>- อายุ- การศึกษาปัจจุบัน/คุณวุฒิสูงสุด</p>
    <p>- อาชีพ - สัญชาติ</p>
    <p></p>
    <p>13. หมวดหมู่การเรียนรู้</p>
    <p> วิทยาศาสตร์/เทคโนโลยี/นวัตกรรม การงาน/การอาชีพ</p>
    <p> วิทยาศาสตร์สุขภาพ ภาษา/การพัฒนาตนเอง</p>
    <p> การวิจัย/วิชาการ/ศึกษาต่อ ดนตรี/ศิลปะ/กราฟิก/การถ่ายภาพ/งานอดิเรก</p>
    <p> มนุษยศาสตร์/สังคมศาสตร์ เกษตรกรรม/ธรรมชาติ/สิ่งแวดล้อม</p>
    <p> การเงิน/การบัญชี/การตลาด/การลงทุน ความรู้ทั่วไป</p>
    <p></p>
</body>

</html>