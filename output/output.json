{
  "title_th": "การตรวจอัลตราซาวด์ดอพเพลอร์ทางสูติศาสตร์ขั้นพื้นฐาน",
  "title_en": "Basic Doppler Ultrasound in Obstetrics",
  "organized_by": "ภาควิชาสูติศาสตร์และนรีเวชวิทยา คณะแพทยศาสตร์",
  "enroll_limit": 999999999,
  "target": "แพทย์ประจำบ้านสาขาสูติศาสตร์และนรีเวชวิทยา สูตินรีแพทย์",
  "rationale": "การตรวจอัลตราซาวด์ดอพเพลอร์ (Doppler ultrasound) เป็นเทคนิคการตรวจอัลตราซาวด์วิธีหนึ่งที่ใช้ประเมินการไหลเวียนเลือดในหลอดเลือดต่าง ๆ การตรวจอัลตราซาวด์ดอพเพลอร์ทางสูติศาสตร์ถูกนำมาใช้ในการดูแลสตรีตั้งครรภ์ในยุคปัจจุบันเพิ่มมากขึ้น โดยมีประโยชน์ในการประเมิน คัดกรอง วินิจฉัย และติดตามสุขภาพทารกในครรภ์ เครื่องตรวจอัลตราซาวด์ที่สามารถตรวจดอพเพลอร์ได้มีใช้อย่างแพร่หลายในเกือบทุกโรงพยาบาล อย่างไรก็ตามเทคนิคการตรวจอัลตราซาวด์ดอพเพลอร์มีความซับซ้อนและมีความเสี่ยงต่อทารกในครรภ์มากกว่าการตรวจอัลตราซาวด์ทั่วไป ผู้ตรวจจำเป็นต้องเคยผ่านการเรียนรู้การใช้เครื่องตรวจ มีทักษะในการตรวจและแปลผลการไหลเวียนเลือดในหลอดเลือดพื้นฐานที่ใช้บ่อยทางสูติศาสตร์ ดังนั้นเพื่อเป็นการเปิดโอกาสให้นักศึกษาแพทย์หรือแพทย์ที่สนใจได้เรียนรู้วิธีการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน จึงได้นำหลักสูตรดังกล่าวมาบรรจุในวิทยาลัยการศึกษาตลอดชีวิต ในรูปแบบออนไลน์ ไม่มีค่าใช้จ่าย สามารถศึกษาได้ตามเวลาที่ต้องการ เพื่อให้ทุกคนสามารถเข้าถึงความรู้นอกห้องเรียนได้อย่างไม่จำกัด",
  "objective": "เพื่อเป็นแหล่งเรียนรู้ที่เป็นประโยชน์แก่ผู้ที่สนใจเกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน",
  "content": "หลักสูตรอบรมนี้มีระยะเวลาการอบรมรวม 4 ชั่วโมง ในรูปแบบการบรรยายออนไลน์ ซึ่งเป็นการบรรยายผ่านคลิปวิดีโอ เริ่มตั้งแต่หลักการของดอพเพลอร์ ความปลอดภัยต่อทารกในครรภ์ ข้อบ่งชี้ ขั้นตอนการตรวจดอพเพลอร์ของหลอดเลือดต่าง ๆ และการแปลผล และมีการทดสอบแบบปรนัยหลังการเรียนแต่ละบท โดยมีหัวข้อการบรรยาย ดังนี้",
  "evaluation": "ผลลัพธ์การเรียนรู้ (Learning Outcomes) ดังนี้",
  "keywords": [
    "อัลตราซาวด์",
    "สูติศาสตร์",
    "ทารกในครรภ์",
    "ดอพเพลอร์",
    "เส้นเลือด",
    "หลอดเลือด"
  ],
  "overview": "เป็นหลักสูตรที่เรียนรู้เกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน ประกอบด้วยข้อบ่งชี้ในการตรวจ ขั้นตอนในการปรับตั้งค่าเครื่องตรวจ วิธีการใช้ดอพเพลอร์อย่างปลอดภัยต่อทารกในครรภ์ เทคนิคการตรวจและแปลผลหลอดเลือดแดงสายสะดือของทารกในครรภ์ เทคนิคการตรวจและแปลผลหลอดเลือดแดงมิดเดิลซีรีบรัล รวมไปถึงตัวอย่างการตรวจหลอดเลือดอื่น ๆ ของสตรีตั้งครรภ์และทารกในครรภ์ ประโยชน์ที่ได้รับจากหลักสูตรนี้คือความรู้เกี่ยวกับการตรวจอัลตราซาวด์ดอพเพลอร์ทางสูติศาสตร์ขั้นพื้นฐาน สามารถนำไปฝึกปฏิบัติได้ด้วยตนเองเพื่อเพิ่มทักษะในการปฏิบัติงาน และสามารถกลับมาทบทวนซ้ำได้ตามความต้องการ",
  "start_enroll": "2025-05-20 08:30:00",
  "end_enroll": "2027-12-31 08:30:00",
  "payment_deadline": null,
  "fee": 0,
  "contacts": [
    {
      "prefix": "รศ.พญ.",
      "name": "เฟื่องลดา",
      "surname": "ทองประเสริฐ",
      "phone": " 0539355525",
      "email": "fuanglada.t@cmu.ac.th"
    },
    {
      "prefix": "คุณ",
      "name": "นิตยา",
      "surname": "สกุลปั้นทรัพย์",
      "phone": "053935557",
      "email": ""
    }
  ],
  "categories": [
    "วิทยาศาสตร์สุขภาพ"
  ]
}